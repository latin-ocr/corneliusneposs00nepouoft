100 XXV. 6, 7. (T. Pomponius Atticus.)

Q. Tullio Ciceroni: easque nuptias M. Cicero concilia-
rat, cum quo a condiscipulatu vivebat conjunctissime,
multo etiam familiarius, quam cum Quinto, ut judicari
possit, plus in amicitia valere similitudinem morum,
quam affinitatem. Utebatur autem intime Q. Hortensio,
quibis temporibus principatum eloquentiae tenebat, ut
intelligi non posset, uter eum plus diligeret, Cicero, an
Hortensius: et id, quod erat difficillimum, efficiebat,
ut, inter quos tantae laudis esset aemulatio, nulla inter-
cederet obtrectatio, essetque talium virorum copula.

VI. In republica ita versatus est, ut semper optimarum
partium ct esset et existimaretur, neque tamen se civili-
bus fluctibus committeret, quod non magis eos in sua
potestate existimabat esse, qui se his dedissent, cluam
⁶ qui maritimis jactarentur. Honores non petiit, quum
ei paterent propter vel gratiam vel dignitatem: quod
neque peti more majorum, neque capi possent conserva-
tis legibuS, in tam effusis ambitus largitionibus, neque
geri e republica sine periculo, corruptis civitatis moribus.
Ati-hastam publicam numquam accessit. Nullius rei
neque praes‚ neque manceps factus est. Neminem ne-
que suo nomine, neque subscribens, accusavit. In jus
de sua re numquam iit3 judicium nullum habuit. Mul-
torum consulum praetorumque praefecturas delatas sic
accepit, ut neminem in provinciam sit secutuS, honore
fuerit contentus, rei familiaris despexerit fructum: qui
ne cum Q. quidem Cicerone voluerit ire in Asiam,
quum apud eum legati locum obtinere posset. Non
enim decere se arbitrabatur, quum praeturam gerere
noluisset, asseclam esse praetoris. Qua in rc non solum
dignitati serviebat, sed etiam tranquillitati, quum suspi-
ciones quoque vitaret criminum. Quo fiebat, ut ejus
observantia omnibus esset carior, quum eam officio, non
timori neque spei tribui viderent.

VII. Incidit Caesarianum civile bellum, quum habe-
ret annos circiter sexaginta. Usus est {etatis vacatione,
neque [se] quoquam movit ex urbe. Quae amicis suis
opus fueiant ad Pompeium proficiscentibus, omnia ex
sua re familiali dedit. Ipsum Pompeium conjunctum
non offendit: nullum [enim] ab eo habebat ornamentum,
ut ceteri, qui per eum aut honores, aut divitias ceperant3
quorum partim invitissimi castra sunt secuti, partim

