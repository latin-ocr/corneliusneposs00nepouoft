m—

96 XXIV. 1, 2. (M. Portzus Cato.)

XXIV M, PORTIUS CATO

Ι. Cato, orcus municipio Tusculo, adolescentulus, pri-
usquam honoribus operam daret, vc-rsatus est in Sabinis,
quod ibi heredium a patre relictum habebat. Hortatu
L. Valerii Flacci, quem in consulatu censuraque ha-
buit collegam, ut M. Perperna Censorius narrare solitus
est, Romam demigravit, in foroque esse ccepit. Primum
stipendium meruit annorum decem septemque, Q. Fa-
bio, M. Claudio Consulibus. Tribunus militum in Si-
cilia fuit. Inde ut rediit, castra secutus est C. Claudii
Neronis, magnique opera ejus existimata est in proelio
apud Senam, quo cecidit Hasdrubal, frater Hannibalis.
Quaestor obtigit P. Africano, consuli, cum quo non pro
sortis necessitudine vixit: namque ab eo perpetua dis-
sensit vita. AEdilis plebis factus est cum C. Helvio.
Praetor provinciam obtinuit Sardiniam, ex qua quaestor
superiore tempore ex Africa decedens Q. Ennium
poetam deduxerat: quod non minoris existimamus, quam
quemlibet amplissimum Sardiniensem triumphum.

Il. Consulatum gessit cum L. Valerio Flacco, sorte
provinciam nactus Hispaniam citeriorem, exque ea tri-
umphum deportavit. lbi quum diutius moraretur, P.
Scipio Africanus, Consul iterum, cujus in priori consu-
latu quaestor fuerat, voluit eum de provincia depellere,
et ipse ei succedere. Neque hoc per senatum efficere
potuit, quum quidem Scipio in civitate principatum ob-
tineret: quod tum non potentia, sed jure respublica ad-
ministrabatur. Qua ex rc iratus senatui, consulatu
peracto, privatus in urbe mansit. At Cato, censor cum
eodem Flacco factus, severe praefuit ei potestati. Nam
et in complures nobiles animadvertit, et multas res no-
vas in edictum addidit, qua re luxuria reprimeretur,
quae jam tum incipiebat pullulare. [Circiter annos oc-
toginta] Usque ad extremam aetatem ab adolescentia,
reipublicae causa suscipere inimicitias non destitit. A

