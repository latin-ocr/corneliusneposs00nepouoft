XVI. 4, 5. (Pelopidas.) ⁴37

bertatemque vocato, non solum qui in urbe crant, sed

etiam undique ex agris concurrerunt, praesidium Lace·- ’

daemoniorum ex arce populerunt, patriam obsidione li-
beraverunt, auctores Cadmeae occupandae partim occi-
derunt, partim in exsilium ejecerunt.

IV. Hoc tam turbido tempore, sicut supra docuimus,
Epaminondas, quoad cum civibus dimicatum est, (lomi
quietus fuit. Itaque haec liberandarum Thebarum pro-
pria laus est Pelopidae: ceterae fere omnes communes
cum Epaminonda. Namque Leuctrica pugna, impera-
tore Epaminonda, hic fuit dux delectae manus, quae pri-
ma phalangem prostravit Laconum. Omnibus praeterea
periculis affuit. Sicut Spartam quum'oppugnavst, alte-
rum tenuit cornu: quoque Messena celerius restituere-
tur, legatus in Persas est profectus. Denique haec fuit
altera persona Thebis, sed tamen secunda ita, ut proxi-
ma esset Epaminondae.

V. Conflictatus autem est cum adversa fortuna. Nam
et initio, sicut ostendimus, exsul patria caruit, et, quum
Thessaliam in potestatem Thebanorum cuperet redigere,
legationisque jure satis tectum se arbitraretur, quod
apud omnes gentes sanctum esse consuesset, a tyranno
Alexandro Pheraeo simul curn Ismenia comprehensus in
vincula conjectus est. Hunc Epaminondas recuperavit,
bello persequens Alexandrum. Post id factum num-
quam is animo placari potuit in eum, a quo erat viola-
tus. Itaque persuasit Thebanis, ut subsidio Thessaliae
proficiscerentur, tyrannosque ejus expellerent. Cujus
belli quum ei summa esset data, eoque cum exercitu
profectus esset, non dubitavit, simul ac conspexit hostem,
confligere. In quo proelio Alexandrum ut animadvertit,
incensus ira equum in eum concitavit, proculque de-
gressus a suis conjectu telorum confossus concidit. At-
que hoc secunda victoria accidit: nam jam inclinatae
erant tyrannorum copiae. Quo facto omnes Thessalia}
civitates interfectum Pelopidam coronis aureis et statuis
feneis, liberosque ejus multo agro donarunt.

3

l

