VII. 10. (Alcibiades.) 35

quinquagena talenta vectigalis capiebat. Qua fortuna 4
Alcibiades non erat contentus, neque Athenas victas
Lacedaemoniis servire poterat pati. Itaque ad patriam
liberandam omni ferebatur cogitatione. Sed videbat, id 5
sine rege Persarum non posse fieri: ideoque eum amicum
sibi cupiebat adjungi; neque dubitabat, facile se conse-
cuturum, si modo ejus conveniendi habuisset potestatem.
Nam Cyrum fratrem ei bellum clam parare, Lacedaemo-
niis adjuvantibus, sciebat3 id si aperuisset, magnam se
initurum gratiam videbat.

X. Haec quum moliretur, peteretque a Pharnabazo, i
ut ad regem mitteretur, eodem tempore Critias ceterique
tyranni Atheniensium certos homines ad Lysandrum in
Asiam miserunt, qui eum certiorem facerent, nisi Alci-
biadem sustulisset, nihil earum rerum fore iatum, quas
ipse Athenis constituisset. Quare, si suas res gestas
manere vellet, illum persequeretur. His Laco rebus 2
commotus statuit accuratius sibi agendum cum Pharna-
bazo. Huic ergo renuntiat, quae regi cum Lacedaemoniis
essent, irrita futura, nisi Alcibiadem vivum aut mortuum
tradidisset.· Non tulit hoc satrapes, et violare clemen· 3
tiam, quam regis opes minui maluit. Itaque misit
Susamithren et Bagaeum ad Alcibiadem interficiendum,
quum ille esset in Phrygia, iterque ad regem compararet.
Missi clam vicinitati, in qua tum Alcibiades erat, dant 4
negotium, ut eum interficiant. Illi quum [eum] ferro
aggredi non auderent, noctu ligna contulerunt circa
casam eam, in qua quiescebat, eamque succenderunt:
ut incendio conficerent, quem manu superari posse diffi-
debant. Ille autem ut sonitu flammae est excitatus, etsi 5
gladius ei erat subductus, familiaris sui subalare telum
eripuit. Namque erat cum eo quidam ex Arcadia hos-
pes, qui numquam discedere voluerat. Hunc sequi se
jubet, et id, quod in praesentia vestimentorum fuit, arri-
puit. His in ignem ejectis, flammae vim transiit. Quem 6
ut barbari incendium effugisse viderunt, telis eminus
missis interfecerunt, caputque ejus ad Pharnabazum re-
tulerunt. At mulier, quae cum eo vivere consuerat,
muliebri sua veste contectum aedificii incendio mortuum
cremavit, quod ad vivum interimendum erat comparatum.
Sic Alcibiades, annos circiter quadraginta natus, 404
diem obiit supremum. a. c. ρ.

