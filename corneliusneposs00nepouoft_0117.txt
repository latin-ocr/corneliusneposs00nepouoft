XXV. 14, 15. (Î¤. Pomponius Atticus.) 105

continentis debet duci: et potius diligentia, quam pretio,
parare, non mediocris est industriae. Elegans, non
magnificus3 splendidus, non sumptuosus3 omnidiligen-
tia mundiciam, non affluentiam, affectabat. Supellex
modica, non multa, ut in neutram partem conspici pos-
set. Nec praeteribo, quamquam nonnullis leve visum
iri putem : quum inprimis lautus esset eques Romanus,
et non parum liberaliter domum suam omnium ordinum
homines invitaret, [scimus,] non amplius, quam terna
millia aeris, peraeque in singulos menses, ex ephemeride
eum expensum sumptui ferre solitum. Atque hoc non
auditum, sed cognitum praedicamus. Saepe enim prop-
ter familiaritatem domesticis rebus interfuimus.

XIV. Nemo in convivio ejus aliud acroama audivit,
quam anagnosten: quod nos quidem jucundissimum
arbitramur. Neque umquam sine aliqua lectione apud
eum coenatum est, ut non minus animo, quam ventre
convivae delectarentur. Namque eos vocabat, quorum
mores a suis non abhorrerent. Quum tanta pecuniae
facta esset accessio, nihil de quotidiano cultu mutavit,
nihil de vitae consuetudine: tantaque usus est modera-
zione, ut neque in sestertio vicies, quod a patre accepe-
rat, parum se splendide gesserit, neque in sestertio cen-
ties affluentius vixerit, quam instituerat, parique fastigio
steterit in utraque fortuna. Nullos habuit hortos, nul-
lam suburbanam aut maritimam sumptuosam villam,
neque in Italia, praeter Ardeatinum et Nomentanum,
rusticum praedium : omnisque ejus pecuniae reditus con-
stabat in Epiroticis et urbanis possessionibus. Ex quo
cognosci potest, usum eum pecuniae non magnitudine,
sed ratione metiri solitum.

XV. Mendacium neque dicebat, neque pati poterat.
Itaque ejus comitas non sine severitate erat, neque gra-
vitas sine facilitate, ut difficile esset intellectu, utrum
eum amici magis vererentur, an amarent. Quidquid
rogabatur, religiose promittebat: quod non liberalis, sed
levis arbitrabatur, polliceri, quod praestare non posset.
Idem in nitendo, quod semel annuisset, tanta erat cura,
ut non mandatam, sed suam rem videretur agere. Num-
quam suscepti negotii eum pertaesum est. Suam enim
existimationem in ea re agi putabat: qua nihil habebat
carius. Quo fiebat, ut omnia Ciceronum, Catonis, [Ma-

cn

3

