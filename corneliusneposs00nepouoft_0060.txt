52 XIII. 4. (Timotheus.)

Samum profecti essent, et eodem Chares, adventu [illm
rum] cognito, cum suis copiis proficisceretur, ne quid
absente se gestum videretur: accidit, quum ad insulam
appropinquarent, ut magna tempestas oriretur3 quam
evitare duo veteres imperatores utile arbitrati suam clas-
' sem suppresserunt. At ille, temeraria usus ratione, non
cessit majorum natu auctoritati, et, ut si in sua navi esset
tortuna, quo contenderat, pervenit, eodemque ut seque-
rentur, ad Timotheum et Iphicratem nuntium misit.
Hine, male re gesta, compluribus amissis navibus, eodem,
unde erat profectus, se recepit, litterasque Athenas pub-
lice misit, sibi proclive fuisse, Samum capere, nisi a
Pimotheo et Iphicrate desertus esset. [Ob eam rem in
crimen vocabantur] Populus acer, suspicaX, mobilis,
adversarius, invidus etiam potentiae, domum revocat;
accusantur proditionis. Hoc judicio damnatur Timotheus,
lisque ejus aestimatur centum talentis. Ille, odio ingra-
tae civitatis coactus, Chalcidem se contulit.

IV. Hujus post mortem quum populum judicii sui
poeniteret,1nultae novem partes detraxit, et decem talenta
Cononem, filium ejus, ad muri quamdam partem reficien-
dam jussit dare. In quo fortunae varietas est. animad-
versa. Nam quos avus Conon muros ex hostium praeda
patriae restituerat, eosdem nepos, cum summa ignominia
samiliae, ex sua re familiari reficere coactus est. T imo-
thei autem moderata} sapientisque vitae quum pleraque
possimus proferre testimonia, uno erimus contenti, quod
ex eo facile conjici poterit, quam carus suis fuerit. Quum
Athenis adolescentulus causam diceret, non solum amici
privatique hospites ad eum defendendum convenerunt,
sed etiam in eis Jason tyrannus, qui illo tempore fuit
omnium potentissimus. Hic quum in patria sine satelli-
tibus se tutum non arbitraretur, Athenas sine ullo prae·
sidio venit, tantique hospitem fecit, ut mallet se capitis
periculum adire, quam Timotheo de fama dimicanti
deesse. Hunc adversus tamen Timotheus postea populi
jussu bellum gessit, patriaeque sanctiora jura, quam hos-
pitii, esse duxit. Haeo extrema fuit aetas imperatorum
Atheniensium, Iphicratis, Chabriae, Timothei; neque
post illorum obitum quisquam dux in illa urbe fuit
dignus memoria.

