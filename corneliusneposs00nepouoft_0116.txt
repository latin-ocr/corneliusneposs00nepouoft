104 XXV< 13. (T. Pomponius Atticus.)

liator fuit (non est enim celandum) M. Antonius, trium-
vir reipublicae constituendae: cujus gratia quum augere
possessiones posset suas, tantum abfuit a cupiditate pe.
cuniae, ut nulla in re usus sit ea, nisi in deprecandis
amicorum aut periculis, aut incommodis. Quod qui-
dem sub ipsa proscriptione perillustre fuit. Nam quum
L. Saufeii, equitis Romani, aequalis sui, qui complures
annos, ¹¹tudio ductus philosophiae, Athenis habitabat,
habebatque in Italia pretiosas possessiones, triumviri
bona vendidissent consuetudine ea, qua tum res gere-
bantur: Attici labore atque industria factum est, ut
eodem nuntio Saufeius fieret certior, se patrimonium
amisisse et recuperasse. Idem L. Julium Calidum,
quem post Lucretii Catullique mortem multo elegantis-
simum poetam nostram tulisse aetatem vere videor posse
contendere, neque minus virum bonum optimisque ar-
tibus eruditum, post proscriptionem equitum propter
magnas ejus Africanas possessiones in proscriptorum
numerum a P. Volumnio, praefecto fabrum Antonii,
absentem relatum, expedivit. Quod in praesenti utrum
ei laboriosius an gloriosius fuerit, difficile fuit judicare:
quod in eorum periculis, non secus absentes, quam prae-
sentes amicos Attico esse curae, cognitum est.

XIII. Neque vero minus ille vir bonus paterfamilias
habitus est, quam civis. Nam quum esset pecuniosus,
nemo illo minus fuit emax, minus aedificator. Neque
tamen non in primis bene habitavit, omnibusque optimis
rebus usus est. Nam domum habuit in colle Quirinali
Tamphilanam, ab avunculo hereditate relictam: cujus
amoenitas non aedificio, sed silva constabat. Ipsum enim
tectum, antiquitus constitutum, plus salis, quam sumptus
habebat: in quo nihil commutavit, nisi si quid vetustate
coactus est. Usus est familia, si utilitate judicandum
est, optima3 si forma, vix mediocri. Namque in ea
erant pueri litteratissimi, anagnostae optimi, et plurimi
librarii, ut ne pedisequus quidem quisquam esset, qui
non utrumque horum pulchre facere posset3 pari modo
artifices ceteri, quos cultus domesticus desiderat, appri-
me boni. Neque tamen horum quemquam, nisi domi
natum domique factum, habuit: quod est signum non
solum continentiae‚ sed etiam diligentiae. Nam et non
intemperanter concupiscere, quod a plurimis videas,

