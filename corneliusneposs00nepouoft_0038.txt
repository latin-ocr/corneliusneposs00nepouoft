1

(ὑ

30 VII. l, 2, 3. (Alcibiades.)

bene consulit. IX. In Asiam transit. X. In Phrygia
interficitur. XI. Alcibiadis laus et vituperatzo.

I. Alcibiades, Cliniae filius, Atheniensis. In hoc
natura, quid efficere possit, videtur experta. Constat
enim inter omnes, qui de eo memoriae prodiderunt,
nihil illo fuisse excellentius, vel in vitiis, vel in vir-
tutibus. Natus in amplissima civitate, summo genere,
omnium aetatis suae multo formosissimus, ad omnes
res aptus, consiliique plenus. Namque imperator fuit
summus et mari et terra ; disertus, ut imprimis dicendo
valeret, quod tanta erat commendatio oris atque ora-
tionis, ut nemo ei dicendo posset resistere; deinde.
quum tempus posceret, laboriosus, patiens, liberalis,
splendidus non minus in vita, quam victu3 affabilis,
blandus, temporibus callidissime inserviens. Idem,
simul ac se remiserat, neque causa suberat, quare animi
laborem perferret, luxuriosus, dissolutus, libidinosus,
intemperans reperiebatur, ut omnes admirarentur, in
uno homine tantam esse dissimilitudinem, tainque di-
versam naturam.

II. Educatus est in domo Pericli (privignus enim
ejus fuisse dicitur), eruditus a Socrate. Socerum habuit
HippoMcum, omnium Graeca lingua loquentium divitis-
simum, ut, si ipse fingere vellet, neque plura bona
reminisci, neque majora posset consequi, quam vel for·
tuna vel natura tribuerat.

III. Bello Peloponnesio hujus consilio atque auctori-
tate Athenienses bellum Syracusanis indixerunt: ad
quod gerendum ipse dux delectus est3 duo praeterea
collegae dati, Nicias et Lamachus. Id quum appara-
retur, prius quam classis exiret, accidit, ut una nocte
omnes Hermae, qui in oppido erant sthenis‚ dejice-
rentur, praeter unum, qui ante januam erat Ando-
cidis. Itaque ille postea Mercurius Andocides voci-
tatus est. Hoc quum appareret non sine magna migl-
torum consensione esse factum, quod non ad priva-
tam, sed ad publicam rem pertineret, magnus multitu-
dini timor est injectus, ne qua repentina vis in civitate
exsisteret, quae libertatem opprimeret populi. Hoc
maxime convenire in Alcibiadem videbatur, quod et po-
tentior et major, quam privatus, existimabatur. Multos

