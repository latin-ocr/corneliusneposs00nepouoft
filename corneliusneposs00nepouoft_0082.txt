υτ

74 XVIII. 3, 4. (Eumenes.)

persuadere Eumeni studuit, ut Perdiccam desereret, ac
secum faceret societatem. Quum perducere eum non
posset, interficere conatus est, et fecisset, nisi ille clam
noctu ex praesidiis eJ'us effugisset.

ΠΙ. Interim conflata sunt illa bella, quae ad interne-
cionem post Alexandri mortem gesta sunt, omnesque
concurrerunt ad Perdiccam opprimendum. Quem etsi
infirmum videbat, quod unus omnibus resistere cogeba-
tur, tamen amicum non deseruit, neque salutis, quam
fidei, fuit cupidior. Praefecerat eum Perdiccas ei parti
Asiae, quae inter Taurum montem jacet atque Helles-
pontum, et illum unum opposuerat Europaeis adversa-
riis; ipse AEgyptum oppugnatum adversus Ptolemaeum
erat profectus, Eumenes quum neque magnas copias,
neque firmas haberet, quod et inexercitatae‘, et non multo
ante erant contractae3 adventare autern dicerentur Hel-
lespontumque transisse Antipater et Craterus magno
cum exercitu Macedonum, viri quum claritate, turn usu
belli praestantes: (Macedones vero milites ea tunc erant
fama, qua nunc Romani feruntur: etenim semper habiti
sunt fortissimi, qui summam imperii potirenturz) Eu-
menes intelligebat, si copiae suae cognossent,·adversus
quos ducerentur, non modo non ituras, sed simul cum
nuntio dilapsuras. Itaque hoc ejus fuit prudentissimum
consilium, ut deviis itineribus milites duceret, in quibus
vera audire non possent, et his persuaderet, se contra
quosdam barbaros proficisci. Itaque tenuit hoc propo-
situm, et prius in aciem exercitum eduxit proeliumque
commisit, quam milites sui scirent, cum quibus arma
conferrent. Effecit etiarn illud locorum praeoccupatione‚
ut equitatu potius dimicaret, quo plus valebat, quarn
peditatu, quo erat deterior.

IV. Quorum acerrimo concursu quum magnam par-
tem diei esset pugnatum, cadit Craterus dux, et Neopto-
lemus, qui secundum locum imperii tenebat. Cum hoc
concurrit ipse Eumenes. . Qui quum inter se complexi
in terram ex equis decidissent, ut facile intelligi posset,
inimica mente contendisse, animoque magis etiam pug-
nasse, quam corpore, non prius distracti sunt, quam al-
torum anima reliquerit. Ab hoc aliquot plagis Eume-
nes vulneratur, neque eo magis ex proelio excessit, sed

8 acrius hostes institit. Hic equitibus profligatis, inter

