ΕΠ

102 XXV. 10. (T. Pomponzus Atticus.)

bantur; uxorem Fulviam omnibus rebus spoliare cu
piebant, liberos etiam exstinguere parabant. Atticus,
quum Ciceronis intima familiaritate uteretur, amicissi-
mus esset Bruto, non modo nihil iis indulsit ad Antoni-
um violandum, sed e contrario familiares ejus ex urbe
profugientes, quantum potuit, texit, quibus rebus indi-
guerunt, adjuvit. P. vero Volumnio ea tribuit, ut plura.
a parente proficisci non potuerint. Ipsi autem Fulviae‚
quum litibus distineretur magnisque terroribus vexare-
tur, tanta diligentia officium suum praestitit, ut nullum
illa stiterit vadimonium sine Attico, hic sponsor omnium
rerum fuerit. Quin etiam, quum illa fundum secunda
fortuna emisset in diem, neque post calamitatem versu-
ram facere potuisset, ille se interposuit pecuniamque
sine fenore sineque ulla stipulatione [ei] credidit, maxi-
mum existimans quaestum, memorem gratumque cog-
nosci, simulque aperire, se non fortunae, sed hominibus
solere esse amicum. Quae quum faciebat, nemo eum
temporis causa facere poterat existimare. Nemini enim
in opinionem veniebat, Antonium rerum potiturum. Sed
sensim is a nonnullis optimatibus reprehendebatur, quod
parum odisse malos cives videretur. Ille autem sui
judicii potius, quid se facere par esset, intuebatur, quam
quid alii laudaturi forent.

X. Conversa subito fortuna est. Ut Antonius rediit
in Italiam, nemo non magno in periculo Atticum putarat
propter intimam familiaritatem Ciceronis et Bruti. Ita-
que ad adventum imperatorum de foro decesserat, timens
proscriptionem, latebatque apud P. Volumnium, cui, ut
offendimus, paullo ante opem tulerat: (tanta varietas
iis temporibus fuit fortuna-3⁴, ut modo hi, modo illi in
summo essent aut fastigio, aut periculo) habebatque se-
cum Q. Gellium Canum, aequalem simillimumque sui.
Hoc quoque sit Attici bonitatis exemplum, quod cuni
eo, quem puerum in ludo cognoverat, adeo conjuncte
vixit, ut ad extremam aetatem amicitia eorum creverit.
Antonius autem, etsi tanto odio ferebatur in Ciceronem,
ut non solum ei, sed omnibus etiam ejus amicis esset
inimicus, eosque vellet proscribere, multis hortantibus
tamen Attici memor fuit officii, et ei, quum requisisset,
ubinam esset, sua manu scripsit, ne timeret, statimque
ad se veniret z se eum, et illius causa [Gellium] Canum

