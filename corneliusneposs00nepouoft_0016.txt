10 I. 2. 3. (Miltiades.)

4 futura. Hoc oraculi responso Miltiades cum delecta
manu classe Chersonesum profectus quum accessisset
Lemnum, et incolas ejus insulae sub potestatem redigere
vellet Atheniensium, idque Lemnii sua sponte facerent,

5 postulasset: illi irridentes responderunt, tum id se fac·
turos, quum ille, domo navibus proficiscens vento aqui-
lone, venisset Lemnum. Hic enim ventus, ab septen-
trionibus oriens, adversum tenet Athenis proficiscenti-

6 bus. Miltiades, morandi tempus non habens, cursum
direxit, quo tendebat, pervenitque Chersonesum.

1 II. Ibi brevi tempore barbarorum copiis disjectis, tota
regione, quam petierat, potitus, loca castellis idonea com-
munivit, multitudinem, quam secum duxerat, in agris

2 collocavit, crebrisque excursionibus locupletavit. Neque
minus in ea re prudentia, quam felicitate, adjutus est.
Nam quum virtute militum hostium devicisset exercitus,
summa aequitate res constituit, atque ipse ibidem manere

3 decrevit. Erat enim inter eos dignitate regia, quamvis
carebat nomine 3 neque id magis imperio, quam justitia,
consecutus. Neque eo secius Atheniensibus, a quibus
erat profectus, officia praestabat. Quibus rebus fiebat,
ut non minus eorum voluntate perpetuo imperium obti-
neret, qui miserant, quam illorum, cum quibus erat pro-

4 fectus. Chersoneso tali modo constituta, Lemnum rever-
titur, et ex pacto postulat, ut sibi urbem tradant. Illi
enim dixerant, quum, vento borea domo profectus, eo
pervenisset, sese dedituros; se autem domum Chersonesi

5 habere. Cares, qui tum Lemnum incolebant, etsi prae-
ter opinionem res ceciderat, tamen, non dieto, sed
secunda fortuna adversariorum capti, resistere ausi non
sunt atque ex insula demigrarunt. Pari felicitate ceteras
insulas, quae Cyclades nominantur, sub Atheniensium
redegit potestatem.

1 III. Eisdem temporibus Persarum rex Darius, ex

514 Asia in Europam exercitu trajecto, Scythis
a. C· 1¹- bellum inferre decrevit. Pontem fecit in Histro
flumine, qua copias traduceret. Ejus pontis, dum
ipse abesset, custodes reliquit principes, quos secum
ex Ionia et AEolide duxerat3 quibus singulis ipsarum

2 urbium perpetua dederat imperia. Sic enim facillime
putavit se Graeea lingua loquentes, qui Asiam inco-
lerent, sub sua retenturum potestate, si amicis suis

