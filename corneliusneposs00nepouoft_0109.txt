XXV. 4, 5. (T. Pomponius Atticus.) 99

enim in omni procuratione reipublicae actorem auctorem-
que habebant. Igitur primum illud munus fortunae,
quod in ea potissimum urbe natus est, in qua domicilium
orbis terrarum esset imperii, ut eamdem et patriam ha-
beret et d0mum3 hoc specimen prudentiae, quod, quum
in eam se civitatem contulisset, quae antiquitate, huma-
nitate, doctrina praestaret omnes, unus ei ante alios sue-
rit carismmus.

IV. Huc ex Asia Sulla decedens quum venisset,
quamdiu ibi fuit, secum habuit Pomponium, captus
adolescentis et humanitate et doctrina. Sic enim Graece
loquebatur, ut Athenis natus videretur. Tanta autem
suavitas erat sermonis Latini, ut appareret, in eonati-
vum quemdam leporem esse, non adscitum. Idem poe-
mata pronuntiabat et graece et latine sie, ut supra nihil
posset addi. Quibus rebus factum est, ut Sulla nusquam
[eum] ab se dimitteret, cuperetque secum deducere.
Qui quum persuadere tentaret, noli, oro te, inquit Pom-
ponius, adversum eos me â€˜velle ducere, cum quibus ne con-
tra te armaferrem, Italiam reliqui. At Sulla, adolescen-
tis officio collaudato, omnia munera ei, quae Athenis
acceperat, proficiscens jussit deferri2 Hic complures
annos moratus, quum et rei familiari tantum operoe da-
ret, quantum non indiligens deberet paterfamilias, et
omnia reliqua tempora aut litteris, aut Atheniensium
reipublicae tribueret, nihilominus amicis urbana officia
praestitit. Nam et ad comitia eorum ventitavit, et, si
qua res major acta est, non defuit3 sicut Ciceroni in
omnibus [ejus] periculis singularem fidem praebuit: cui
ex patria fugienti LLS. ducenta et quinquaginta millia
donavit. Tranquillatis autem rebus Romanis, remi-
gravit Romam, ut opinor, L. Cotta et L. Torquato Consu-
libus : quem diem sic universa civitas Atheniensium pro-
secuta est, ut lacrimis desiderii futuri dolorem indicaret.

V. Habebat avunculum Q. Caecilium, equitem Ro-
manum, familiarem L. Luculli, divitem, difficillima na-
tura: cujus sic asperitatem veritus est, ut, quem nemo
ferre posset, hujus sine offensione ad summam senectu-
tem retinuerit benevolentiam. Quo facto tulit pietatis
fructum. Caeoilius enim moriens testamento adoptavit
eum, heredemque feeit ex dodrante : ex qua hereditate
accepit circiter centies LLS. Erat nupta soror Attici

m

