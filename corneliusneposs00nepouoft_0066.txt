58 Xi‘v'. 9, ia). (Datames.)

quam adversariorum, videret, ad pacem amicitiamque¹
hortatus est, ut cum rege in gratiam rediret. Quam
ille ets. fidam non sore putabat, tamen conditionem
accepit seque ad Artaxerxem legatos missurum dixit.
Sic bellum, quod rex adversus Datamern susceperat,
sedatum. Autophradates in Phrygiam se recepit.

IX. At rex, quod implacabile odium in Datamem sus-
ceperat, postquam bello eum opprimi non posse animad-
vertit, insidiis interficere studuit3 quas ille plerasque
¹ vitavit Sicut, q'uum nuntiatum esset, quosdam sibi
insidiari, qui in amicorum erant numero (de quibus,
quod iniinici detulerant, neque credendum, neque negli-
gendum putavit), experiri Voluit, verum falsumne esset
relatum. Itaque eo profectus est, quo itinere futuras
insidias dixerant. Sed elegit corpore et statura similli-
mum sui, eique vestitum suum dedit, atque eo loco ire,
quo ipse consueverat, jussit. Ipse autem ornatu vestitu-
que militari inter corporis custodes iter facere coepit.
At insidiatores, postquam in eum locum agmen pervenit,
decepti ordine atque vestitu, in eum faciunt impetum,
qui suppositus erat. Praedixerat autem his Datames,
cum quibus iter faciebat, ut parati essent facere, quod
ipsum vidissent. Ipse, ut concurrentes insidiatores
animadvertit, tela in eos conjecit. Hoc idem quum
universi fecissent, priusquam pervenirent ad eum, quem
aggredi volebant, confixi ceciderunt.

X. Hic tamen tam callidus vir extremo tempore captus
est Mithridatis, Ariobarzanis filii, dolo. Namque is
pollicitus est regi, se eum interfecturum, si ei rex per-
mitteret, ut, quodcumque vellet, liceret impune facere,
fidemque de ea re, more Persarum, dextra dedisset.
Hanc ut accepit a rege missam, copias parat, et absens
amicitiam cuin Datame facit, regis provincias vexat,
castella expugnat, magnas praedas capit, quarum partem
suis dispertit, partem ad Datamen] mittit; pari modo
. complura castella ei tradit. Haec diu faciendo persuasit
homini, se infinitum adversus regem suscepisse bellum,
quum nihilo magis, ne quam suspicionem illi praeberet
insidiarum, neque colloquium ejus petivit, neque in con-
spectum venire studuit. Sic absens amicitiam gerebat,
ut non beneficiis mutuis, sed odio communi, quod erga
regem susceperant, contineri viderentur.

