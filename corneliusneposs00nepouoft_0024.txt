18 Π. 8. (Themistocles.)

moniorum accessit, penes quos summum im perium erat.
atque apud eos contendit, falsa his esse delata3 quare
aequum esse, illos viros bonos nobilesque mittere, quibus
fides haberetur, qui rem explorarent, interea se obsi-
> dem retinerent. Gestus est ei mos, tresque legati,
functi summis honoribus, Athenas missi sunt. Cum his
collegas suos Themistocles jussit proficisci, eisque prae-
dixit, ut ne prius Lacedaemoniorum legatos dimitterent,
quam ipse esset remissus. Hos postquam Athenas per-
venisse ratus est, ad magistratum senatumque Lacedae-
moniorum adiit, et apud0 eos liberrime professus est:
Athenienses suo consilio, quod communi jure gentium
iacere possent, deos publicos, suosque patrios ac penateS‚
quo facilius ab hoste possent defendere, muris sepsisse· ,
neque in eo, quod inutile esset Graeciae, fecisse. Nam
illorum urbem ut propugnaculum oppositum esse bar-
baris, apud quam jam bis classes regias fecisse naufra-
gium. Lacedaemonios autem male et injuste facere,
qui id potius intuerentur, quod ipsorum dominationi,
quam quod universae Graeciae utile esset. Quare, si
suos legatos recipere vellent, quos Athenas miserant, se
remitterent, aliter illos numquam in patriam recepturi.
VIII. Tamen non effugit civium suorum invidiam.
Namque ob eumdem timorem, quo damnatus erat Mil-
tiades, testarum suffragiis e civitate ejectus, Argos
habitatum concessit. Hic quum propter multas ejus
virtutes magna cum dignitate viveret, Lacedaemonii
legatos Athenas miserunt, qui eum absentem accusarent,
quod societatem cum rege Persarum ad Graeciam oppri-
mendam fecisset. Hoc crimine absens proditionis
475 est damnatus. Id ut audivit, quod non satis
a.c.n. tutum se Argis videbat, Corcfi’ram demigravit.
Ibi quum ejus principes civitatis animadvertisset timere,
ne propter se bellum his Lacedaemonii et Athenienses
indicerent: ad Admetum, Molossorum regem, cum
quo ei hospitium fuerat, confugit. Huc quum venisset,
et in praesentia rex abesset, quo majore religione se
receptum tueretur, filiam ejus parvulam arripuit, et cum
ea se in sacrarium, quod summa colebatur caerimonia,
conjecit. Inde non prius egressus est, quam rex eum
data dextra in fidem reciperet, quam praestitit. Nam
quum ab Atheniensibus et Lacedaemoniis exposceretul
publice, supplicem non prodidit, monuitque, ut ‹eonsu

