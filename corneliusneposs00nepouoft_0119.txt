XXV. 19, 20. (Τ. Pomponius Atheus.) 107

virorum propagines possimus cognoscere. Fecit hoc «ρ
idern separatim in aliis libris: ut M. Bruti rogatu J uni-
am familiam a stirpe ad hanc aetatem ordine enumeravit,
notans, qui, a quo ortus, quos honores, quibusque tem-
poribus cepisset. Pari modo Marcelli Claudii, Marcel-
lorum3 Scipionis Cornelii et Fabii Maximi, Fabiorum
et AEmiliorum quoque: quibus libris nihil potest esse
dulcius iis, qui aliquam cupiditatem habent notitiae cla-
rorum virorum. Attigit quoque poeticen: credimus,
ne ejus expers esset suavitatis. Namque versibus, qui
honore rerumque gestarum amplitudine ceteros Romani
populi praestiterunt, exposuit ita, ut sub singulorum ima-
ginibus facta magistratusque eorum non amplius qua-
ternis quinisve versibus descripserit: quod vix creden-
dum sit, tantas res tam breviter potuisse declarali. Est
etiam unus liber, Graece confectus, de consulatu Cice-
ronis.

XIX. Hactenus Attico vivo edita [haec] a nobis sunt.
Nunc, quoniam fortuna nos superstites ei esse voluit,
reliqua persequemur, et, quantum potuerimus, rerum
exemplis lectores docebimus, sicut supra significavimus,
suos cuique mores plerumque conciliare fortunam.
Namque hic contentus ordine equestri, quo erat ortus, ·
in affinitatem pervenit imperatoris Divi filii: quum jam
ante familiaritatem ejus esset consecutus nulla alia re,
quam elegantia vitae, qua ceteros ceperat principes civi-
tatis, dignitate pari, fortuna humiliore. Tanta enim
prosperitas Caesarem est consecuta, ut nihil ei non tri-
buerit fortuna, quod cuiquam ante detulerit, et concilia-
rit, quod nemo adhuc civis Romanus quivit consequi.
Nata est autem Attico neptis ex Agrippa, cui virginem
filiam collocarat. Hanc Caesar, vix anniculam, Tiberio
Claudio Neroni, Drusilla nato, privigno suo, despondit:
quae conjunctio necessitudinem eorum sanxit, familiari-
tatem reddidit frequentiorem.

XX. Quamvis ante haec sponsalia non solum, quum
ab urbe abesset, numquam ad suorum quemquam litte-
ras misit, quin Attico mitteret, quid ageret, imprimis,
quid legeret, quibusque in locis, et quam diu esset mo-
raturus: sed etiam, quum esset in urbe, et propter suas ·,
infinitas occupationes minus saepe, quam vellet, Attico
frueretur, nullus dies temere intercessit, quo non ad

