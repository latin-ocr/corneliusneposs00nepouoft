i

2

3

δῦ

46 Χ. 9, 10. (Dion.)

ad maturandum concitatus est, verens ne prius consilium
aperiretur suum, quam conata perfecisset.

IX. Hac mente proximo die festo, quum a conventu

355 se remotum Dion domi teneret, atque in conclavi
³· C· ¹¹· edito recubuisset, consciis loca munitiora oppidi
tradit 3 domum custodiis sepit3 a foribus qui non disce-
dant, certos praeficit3 navem triremem armatis ornat,
Philostratoque, fratri suo, tradit, eamque in portu agitari
jubet, ut si exercere remiges vellet: cogitans, si forte
consiliis obstitisset fortuna, ut haberet, quo fugeret ad
salutem. Suorum autem e numero Zacynthios adole-
scentes quosdam eligit, quum audacissimos, tum viribus
maximis; hjsque dat negotium, [ut] ad Dionem eant
inermes, sic ut conveniendi ejus gratia viderentur venire.
Hi propter notitiam sunt intromissi. At illi, ut limen
ejus intrarunt, foribus obseratis, in lecto cubantem in-
vadunt, colligant; fit strepitus, adeo ut exaudiri posset
foris. Hic, sicut ante [saepe] dictum est, quam invisa
sit singularis potentia, et miseranda vita, qui se metui.
quam amari malunt, cuivis facile intellectu fuit. Nam-
que illi ipsi custodes, si propitia fuissent voluntate, fori-
bus effractis servare eum potuissent, quod illi· inermes,
telum foris flagitantes, vivum tenebant. Cm' quum
succurreret nemo, Lyco quidam Syracusanus per fenes-
tras gladium dedit, quo Dion interfectus est.

X. Confecta caede, quum multitudo visendi gratia
introisset, nonnulli ab insciis pro noxiis conciduntur.
Nam celeri rumore dilato, Dioni vim allatam, multi
concurrerant, quibus tale facinus displicebat. Hi, salsa
suspicione ducti, immerentes ut sceleratos occidunt.
Hujus de morte ut palam factum est, mirabiliter vulgi
mutata est voluntas. Nam qui vivum eum tyrannum
vocitarant‚ iidem liberatorem patriae tyrannique expul-
sorem praedicabant. Sic subito misericordia odio suc-
cesserat, ut eum suo sanguine, si possent, ab Acheronte
cuperent redimere. Itaque in urbe, celeberrimo loco,
elatus publice, sepulcri monumento donatus est. Diem
obiit circiter annos quinquaginta quinque natus, quartum
post annum, quam ex Pelopom eso in Siciliam redierat

