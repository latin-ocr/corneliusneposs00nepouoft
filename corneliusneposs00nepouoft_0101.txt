XXIII. 5, 6. (Hannibal.) 91

ilinc in Apuliam pervenit. Ibi obviam ei venerunt duo
Consules, C. Terentius et L. AEmilius. Utriusque ex-
ercitus uno proelio fugavit3 Paullum consulem occidit,
et aliquot praetcrea consulares, in his Cn. Servilium
Geminum, qui anno superiore fuerat consul.

V. Hac pugna pugnata Romam profectus est, nullo
resistente. In propinquis urbis montibus moratus est.
Quum aliquot ibi dies castra habuisset, et reverteretur
Capuam5 Q. Fabius Maximus, dictator Romanus, in
agro Falerno se ei objecit. Hic clausus locorum an-
gustiis noctu sine ullo detrimento exercitus se expedi-
vit3 Fabio, callidissimo imperatori, verba dedit. Nam-
que obducta nocte sarmenta in cornibus juvencorum
deligata incendit, ejusque generis multitudinem magnam
dispalatam immisit. Quo repentino objectu viso tantum
terrorem injecit exercitui Romanorum, ut egredi extra
vallum nemo sit ausus. Hanc post rem gestam non ita
multis diebus M. Minucium Rufum, magistrum equi-
tum, pari ac dictatorem imperio, dolo productum in
proelium, fugavit. Ti. Sempronium Gracchum, iterum
consulem, in Lucanis absens in insidias inductum sus-
tulit. M. Claudium Marcellum, quinquies consulem,
apud Venusiam pari modo interfecit. Longum est,
enumerare prcelia. Quare hoc unum satis erit dictum,
ex quo intelligi possit, quantus ille fuerit: quamdiu in
Italia fuit, nemo ei in acie restitit, nemo adversus eum
post Cannensem augnam in campo castra posuit.

VI. Hic invictus patriam defensum revocatus bellum
gessit adversus P. Scipionem, filium ejus, quem ipse
primum apud Rhodanum, iterum apud Padum, tertio
apud Trebiam fugaverat. Cum hoc, exhaustis jam
patriae facultatibus, cupivit in praesentiarum bellum
componere, quo valentior postea congrederetur. In
colloquium convenit, conditiones non convenerunt. Post
id factum paucis diebus apud Zamam cum eodem con-
flixit: pulsus (incredibile dictu) biduo et duabus noc-
tibus Hadrumetum pervenit, quod abest a Zama circiter
millia passuum trecenta. In hac fuga Numidae, qui
simul cum eo ex-acie excesserant, insidiati sunt ei:
quos non solum effugit, sed etiam ipsos oppressit. Ha-
drumeti reliquos ex fuga collegit: novis delectibus pau-
cis diebus multos contraxit.

4

to

