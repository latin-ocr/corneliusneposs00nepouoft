XXIII. 13. (ΙΙαηηιῗὺαῖ.) 95

scripti, qui, Hannibale vivo, numquam se sinc insidiis
futuros existimarent, legatos in Bithyniam miserunt, in
his Flamininum, qui ab rege peterent, ne inimicissimum
suum secum haberet, sibique dederet. His Prusias ne-
gare ausus non est; illud recusavit, ne id a se fieri
postularent, quod adversus jus hospitii esset3 ipsi, si
possent, comprehenderent: locum, ubi esset, facile in-
venturos. Hannibal enim uno loco se tenebat in castello,
quod ei ab rege datum erat muneri: idque sic aedifica-
rat, ut in omnibus partibus aedificii exitum sibi haberet,
semper verenS, ne usu veniret, quod accidit. Huc
quum legati Romanorum venissent, ac multitudine do-
mum ejus circumdedissent,‚puer ab janua prospiciens
Hannibali dixit, plures praeter consuetudinem armatos
apparere. Qui imperavit ei, ut omnes fores aedificii cir-
cumiret, ac propere sibi renuntiaret, num eodem modo
undique obsideretur. Puer quum celeriter, quid esset,
renuntiasset, omnesque exitus occupatos ostendisset;
sensit, id non fortuito factum, sed se peti, neque sibi
diutius vitam esse retinendam. Quam ne alieno arbi-
trio dimitteret, memor pristinarum virtutum, venenum
quod semper secum habere consueverat, sumpsit.

XIII. Sic vir fortissimus, multis variisque perfunctus
laboribus, anno *acquievit septuagesimo. Quibus con-
sulibus interierit, non convenit. Namque Atticus, Mar-
co Claudio Marcello, Q. Fabio Labeone Coss. mortuum,
in annali suo scriptum reliquit3 at Polybius, L. AEmilio
Paullo et Cn. Baebio Tamphilo3 Sulpicius aute-m, P.
Cornelio Cethego, M. Baebio Tamphilo. Atque hio
tantus vir tantisque bellis districtus nonnihil temporis
tribuit litteris. Namque aliquot ejus libri sunt, Graeco
sermone confecti; in his ad Rhodios de Cn. Manlii
Vulsonis in Asia rebus gestis. Hujus bella gesta multi
memoriae prodiderunt: sed ex his duo, qui cum eo in
castris fuerunt simulque vixerunt, quamdiu fortuna
passa est, Silenus, et Sosilus Lacedaemonius. Atque
hoc Sosilo Hannibal litterarum Graecarum usus est doc-
tore. Sed nos tempus est hujus libri facere finem, et
Romanorum explicare imperatores: quo facilius collatis
utrorumque factis, qui viri praeferendi sint, possit judi-
cari.

3

