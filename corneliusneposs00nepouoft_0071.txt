ἱΧΥ. 7, 8. (Epaminondas) 63

admisso, quum patria essent expulsi, receptos esse ab
Atheniensibus. Sed maxime ejus eloquentia eluxit
Spartae‚ legati ante pugnam Leuctricam. Quo quum
omnium sociorum convenissent legati, coram frequentis-
simo legationum conventu sic Lacedaemoniorum tyran-
nidem coarguit, ut non minus illa oratione opes eorum
concusserit, quam Leuctrica pugna. Tum enim per.
fecit, quod post apparuit, ut auxilio sociorum Lacedae-
monii privarentur.

VII. Fuisse patientem suorumque injurias ferentem
civium, quod se patriae irasci nefas esse duceret, haec
’ sunt testimonia. Quum eum propter invidiam cives
praeficere exercitui noluissent, duxque esset delectus
belli imperitus, cujus errore eo esset deducta res [mili-
tum], ut omnes de salute pertimescerent, quod locorum
angustiis clausi ab hostibus obsidebantur: desiderari
coepta est Epaminondae diligentia. Erat enim ibi pri-
vatus numero militis. A quo quum peterent opem,
nullam adhibuit memoriam contumeliae, et exercitum,
obsidione liberatum, domum reduxit incolumem. Neque
vero hoc semel fecit, sed saepius. Maxime autem fuit
illustre, quum in Peloponnesum exercitum duxisset ad-
versus Lacedaemonios, haberetque collegas duos, quorum
alter erat Pelopidas, vir fortis ac strenuus. Hic quum
criminibus adversariorum omnes in invidiam venissent,
ob eamque rem imperium his esset abrogatum, atque in
eorum locum alii praetores successissent: Epaminondas
populiscito non paruit, idemque ut facerent, persuasit
collegis, et bellurn, quod susceperat, gessit. Namque
animadvertebat, nisi id fecisset, totum exercitum propter
praetorum imprudentiam inscientiamque belli periturum.
Lex erat Thebis, quae morte multabat, si quis imperium
diutius retinuisset, quam lege praefinitum foret. Hanc
Epaminondas quum reipublicae conservandae causa latam
videret, ad perniciem civitatis conferre noluit3 et qua-
tuor mensibus diutius, quam populus jusserat, gessit
imperium.

VIII. Postquam domum reditum est, collegae ejus
hoc crimine accusabantur. Quibus ille permisit, ut
ornnem causam in se transferrent, suaque opera factum
contenderent, ut legi non obedirent. Qua defensione
illis periculo liberatis, nemo Epaminondam responsurum

w

