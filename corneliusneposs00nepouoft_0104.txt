*¹

94 XXIII, 11‚12. (Hannibal.)

easque in vasa fictilia conjici. Harum quum confecis-
set magnam multitudinem, die ipso, quo facturus erat
navale proelium, classiarios convocat, hisque praecipit,
omnes ut in unam Eumenis regis concurrant navem, a
ceteris tantum satis habeant se defendere. Id facile
illos serpentium multitudine consecuturos. Rex autem
in qua nave veheretur, ut scirent, se facturum, quem
si aut cepissent, aut interfecissent, magno his pollicetur
praemio fore.

XI. Tali cohortatione militum facta, classis ab utris-
que in proelium deducitur. Quarum acie constituta,
priusquam signum pugnae daretur, Hannibal, ut palam
faceret suis, quo loco Eumenes esset tabellarium in
scapha cum caduceo mittit. Qui ubi ad naves adver-
sariorum pervenit, epistolamque ostendens se regem
professus est quaerere, statim ad Eumenem deductus
est, quod nemo dubitabat, aliquid de pace esse scriptum.
Tabellarius, ducis nave declarata suis, eodem, unde
ierat, se recepit. At Eumenes, soluta epistola, nihil in
ea reperit, nisi quod ad irridendum eum pertineret.
Cujus etsi causam mirabatur, neque reperiebatur, tamen
proelium statim committere non dubitavit. Horum in
concursu Bithyni Hannibalis praecepto universi navem
Eumenis adoriuntur. Quorum vim rex quum sustinere
non posset, fuga salutem petiit: quam consecutus non
esset, nisi intra sua praesidia se recepisset, quae in proxi-
mo litore erant collocata. Reliquae Pergamenae naves
quum adversarios premerent acrius, repente in eas vasa
fictilia, de quibus supra mentionem fecimus, conjici
coepta sunt. Quae jacta initio risum pugnantibus con-
citarunt, neque, quare id fieret, poterat intelligi. Post-
quam autem naves completas conspexerunt serpentibus,
nova re perterriti, quum, quid potissimum vitarent, non
viderent, puppes averterunt, seque ad sua castra nautica
retulerunt. Sic Hannibal consilio arma Pergamenorum
superavit: neque tum solum, sed saepe alias pedestribus
copiis pari prudentia pepulit adversarios.

XII. Quae dum in Asia geruntur, accidit casn, ut le-
gati Prusiae Romae apud L. Quintium Flamininum,
consularem, coenarent, atque ibi, de Hannibale mentione
facta, ex his unus diceret, eum in Prusiae regno esse.

2 Id postero die Flamininus senatui detulit. Patres con-

